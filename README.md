# OSE-Python-Course

## Kurs Python dla początkujących i zaawansowanych


*Kurs podstawowy - 10 modułów:*

1. Podstawy Python - skąd pobrać i jak zainstalować Python i IDLE (Integrated Developement and Learning Environment)

Tu skupimy się na przygotowaniu środowiska, a więc instalacji oprogramowania w Windows i Linux – najpopularniejszych systemach w szkołach.

2. Podstawowe zmienne, typy danych,

Tu poznamy sposoby pracy z IDLE: w trybie REPL oraz skryptowym; nauczymy się też definiować podstawowe zmienne.

3. Środowisko IDLE - pierwszy prosty program

Tu poznamy funkcję input() do wczytywania danych ze standardowego wejścia i stworzymy nasz pierwszy program. Poznamy konwencję F-String do wyświetlania informacji.

4. Operatory arytmetyczne:

Poznamy sposoby wczytywania danych z klawiatury, zamiany typów, operacji arytmetycznych. Obliczymy pola pewnych figur geometrycznych.

5. Instrukcje warunkowe, typy logiczne, wcięcia i bloki kodu

Rozbudujemy program z 3ciego modułu o instrukcje warunkowe, które będą „sterowały” naszym programem. Poznamy standardowe, wbudowane metody w Pythonie.

6. Pętle - wyodrębnianie cyfr z liczb, listy

Poznamy zaawansowane struktury danych (lista), pętle while oraz for. Wyodrębnimi cyfry  z liczby, poznamy nowe algorytmy.

7. Algorytm Euklidesa w języku Python różnymi metodami

Nauczymy się definiować własne funkcje, poznamy sposoby obliczania NWD. Wykorzystamy pętle oraz instrukcje warunkowe.

8. Badanie podzielności liczb

Zbudujemy funkcję, która będzie zwracać listę budowaną dynamicznie. Poznamy sposoby opisywania funkcji (ang. docstring).

9. Moduły standardowe w języku Python i podstawy grafiki żółwia

Wykorzystamy moduły standardowe – dodatkowe funkcjonalności Pythona. Poznamy sposoby ich wczytywania. Przyjrzymy się dokładniej modułowi turtle, który realizuje grafikę LOGO.

10.Wizualizacja algorytmu euklidesa za pomocą Turtle

Wykorzystamy moduł turtle do rysowania kolejnych wartości obliczanego NWD.

----

*Kurs średniozaawansowany - 10 modułów:*

1. Podstawy - skąd pobrać i jak zainstalować PyCharm Community w Linux/Windows

Tu skupimy się na przygotowaniu środowiska, a więc instalacji oprogramowania w Windows i Linux – najpopularniejszych systemach w szkołach.

2. Listy - obliczanie ciągu Fibonacciego 

Poznamy iteracyjne oraz rekurencyjne podejście do rozwiązywania problemów algorytmicznych. Użyjemy list.

3. Szyfr Cezara i kod Morse'a - jak utajnić korespondencję, słowniki w Pythonie 

Zapoznamy się z kodowanie znaków w komputerach systemem ASCII. Użyjemy słowników, zbudujemy także naszą aplikację webową (działającą w przegladarce). Wykonamy to w systemie Linux.

4. Programowanie obiektowe - wprowadzenie do tworzenia klas

Zapoznamy się ze sposobem definiowania klas, właściwości i metod, a więc ze sposobem programowania obiektowego. Użyjemy do tego środowiska IDLE.

5. Szyfrowanie metodą przestawieniową - GADERY-POLUKI i inne harcerskie szyfry z wykorzystaniem programowania obiektowego 

Utworzymy klasę z odpowiednimi metodami. Poznamy sposoby zapisu proggramów wykorzystujące Type Annotationts w Pythonie. Wykorzystamy klasę i zaszyfrujemy tekst.

6. Wykorzystanie modułów standardowych https://docs.python.org/3/library/hashlib.html do weryfikacji poprawności przesyłanych informacji

Wykorzystamy standardowy moduł Pythona hashlib w celu weryfikacji poprawności wysyłanych i odbieranych informacji. Poznamy sposoby odczytu danych z plików tekstowych.

7. Wykorzystanie modułów zewnętrznych do budowania aplikacji okienkowych: PySimpleGUI - przykład użycia kodu z lekcji 5 oraz 6 do zbudowania pełnej aplikacji

Wykorzystamy bibliotekę zewnętrzną PySimpleGUI i stworzymy aplikację desktopową (działającą w systemie komputera). Użyjemy kodu stworzonego w poprzednim materiale. Wykonamy to w systemie Windows.

8. Wykorzystanie modułów zewnętrznych - Matplotlib - obliczanie funkcji, rysowanie wykresów...

Nauczymy się dodawać moduły do instalacji Pythona bez użycia PyCharm. Stworzymy wykresy funkcji, napiszemy program obliczający układ dwóch równań metodą wyznaczników.

9. Wykorzystanie modułów zewnętrznych - Matplotlib - wizualizacja danych na przykładzie ruchów Browna

Wykorzystamy PyCharm do dodania nowego modułu i wykonamy wprogram wizualizujący tzw. "Ruchy Browna"

10. Analiza danych wczytywanych z plików tekstowych - to przykłady zadań maturalnych z informatyki.

Wykorzystując dostępną nam wiedzę z poprzednich modułów napiszemy programy, które wyszukają wśród danych tekstowych liczby zaprzyjaźnione, bliźniacze oraz najdłuższy spójny niemalejący ciąg.